<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
</head>
<body>
   <p>............5.4.2024.................................................................... <button onclick="booBoo()">Home</button></p>
   <h1 style="color: green;">မြို့စွန်မှစံအိမ် </h1>
   <h5 style="color: red;">
       
             
    <p style="color: brown;">အခန်း ၁</p>
"ဖိုးမောင်‌‌ရေ ဖိုးမောင်"
"ဟေအောင်ဘလာလေကွာ"
ဖိုးမောင် စကားအဆုံးတွင် ခြံထဲသို့ အောင်ဘ ဝင်လာခဲ့သည်။
"လာအောင်ဘထိုင်၊ဒီမှာ‌ရေနွေးကြမ်းနဲ့ ပဲလှော်လေး၀ါးဦး"
အောင်ဘ ဝထိုင်လိုက်ပြီး
"မင်းကငြိမ့်နေတာပေါ့"
"ဒီလိုပေါ့ကွာ ဟား ဟား"
ဖိုးမောင်နဲ့စကားပြောနေစဉ် အိမ်လှေကားရင်းဆီမှ ဖိုးမောင် အဖေ၏ စကားသံကြားလိုက်ရသည်။
"အောင်ဘရောက်နေတာကိုကွ"
"ဟုတ်တယ် ဦးလေး ပျင်းတာနဲ့ ဖိုးမောင်ဆီထွက်လာတာ"
"အေးအေး လူကြီးတွေရောနေကောင်းကြလား"
"ဟုတ်ကောင်းပါတယ်ဦးလေး"
"အေးအေး ငါမေးတယ် ပြောလိုက်ပါဦး"
"ဟုတ်ဦးလေး"
ဦးသိန်း ၀င်ထိုင် သဖြင့် အောင်ဘ နေရာအနည်းငယ်ရွှေ့ပေးလိုက်သည်။
အောင်ဘမှပင် ဆက်၍
"ဦးလေးကျွန်တော်တို့ကို မြို့စွန်နားက ချိတ်ပိတ်ထားတဲ့စံအိမ်ကြီးအ‌ကြောင်းပြောပြပါ့လား" 
"ဟုတ်တယ်အဘ ကျွန်တော်လဲသိချင်နေတာ ဗျ"
ဖိုးမောင် ၀င်ထောက်ခံလိုက်သည်။
"ဟ တယ် စပ်စုတဲ့ကောင်တွေပဲကွာ"
"လုပ်ပါ ဦးလေးရာပြောပြပါ"
"အေးပေါ့ကွာ မင်းတို့သိချင်နေမှတော့ ပြောြပရမှာပေါ့"
"အဲ့လိုလုပ်ပါဦးလေးရယ်"
"အေးကွ အရင်ကတော့ အဲ့အိမ်ကြီးမှာ သူဌေးကြီးဦးစံမြ တို့မိသားစု နေကြတာကွ အဲ့တုန်းက ဦးလေးတို့ လူပျိုပေါက်အရွယ်ပေါ့
သူဌေးကြီးမှာဇနီးနဲ့ သားတစ်ယောက်ရှိသေးတယ် သူဌေးကြီးဇနီးနာမည်တောင် ဘယ်သူ ...အမလေး"
"ကဲအဘ ရယ် ထားပါ ဆက်သာပြောပါ"
ဖိုးမောင်စကားကြောင့် ဦးသိန်း ဆက်မစဉ်းစားတော့ဘဲ ရေနွေးတစ်ချိုက် မော့ကာ ဆက်‌ပြောပြခဲ့သည်။
"တနေ့ဌေးကြီးမိန်းမ ဆုံးတော့ သူတို့သားက အသက်၂၀လောက်ရှိ
ပြီ ဇာတ်လမ်းက အဲ့နောက်ပိုင်းမှစတာကွ" <br>

 <p style="color: brown;">အခန်း ၂</p>
သူဌေးကြီး ဦးစံမြ ဇနီး ဆုံပြီး ၃လလောက် အကြာ၌ပင်
"သားလင်းသူ ခဏ လာပါဦးကွာ"
"ဟုတ်အဖေ"
"အဖေသားကို အသိပေးစရာရှိလို့ကွ"
"ဟုတ်ပြောပါအဖေ"
"အဖေနောက်အိမ်ထောင်ပြုတော့မလို့ မနက်ဖြန်သူ့ကို အိမ်ခေါ် လာခဲ့မှာ အဲ့တာသားကို သတိပေးတာပါ"
လင်းသူနားထဲသို့သံရည်ပူ လောင်းထည့်လိုက်သကဲ့သို့ပင်ဖြစ်သွားသဖြင့် ထရပ်လိုက်ကာ
"အဖေ  အ‌မေဆုံးတာခုမှလပိုင်းပဲရှိသေးတာလေ သားမှာ အမေ့ဆုံးလို့ပူဆွေးလို့တောင်မပြီးသေးဘူး အဖေက နောက် အိမ်တောင်ပြုတော့မတဲ့လား "
"အဖေလဲ အရင်ကတော့ အဲ့လောက်မြန်မြန် စီစဉ်မထားပါဘူး ခုမှမလွှဲမရှောင်သာ အကြောင်းလေးတွေ‌ကြောင့်ပါ"
လင်းသူ ဖခင်ဖြစ်သူစကားကို ဘာမှပြန်မပြောဘဲ ထသွားလိုက်သည်။
နောက်နေ့တွင် အဖေ၏မိန်းမဆိုသူ အိမ်ပေါ်ရောက်လာခဲ့သည်။
"သားလင်းသူ ခဏထိုင်ပါဘူး"
အဖေဖြစ်သူစကားကြောင့် အပြင်ထွက်ရန်ပြင်နေသော လင်းသူ ဘာမှမပြောဘဲဝင်ထိုင်လိုက်သည်။
"သီတာ ဒါကိုကြီးသားလေ လင်းသူတဲ့, သားဒါက သီတာတဲ့ အဖေဇနီးဆိုတော့ မင်းအမေပဲပေါ့ကွာ လေးလေးစားစား ဆက်ဆံရမယ်နော်"
"မိထွေးက မိထွေးပေါ့ဗျာ ဘယ်လိုလုပ် အမေဖြစ်နိုင်မှာ"
လင်းသူလေသံမာမာဖြင့်ပြောကာ ထသွားလိုက်သည်။
"sorryပါ သီတာရယ် ဒီကောင်လေးက တဇွတ်ထိုးလေး"
"ရပါတယ် ကိုကြီးရယ် ခလေးပဲ"<br>
   <p style="color: brown;">အခန်း ၃</p>
"ကိုကြီး သီတာ အပြင်သွားဦးမယ်နော်"
"သွားလေသီတာ အပြန်နောက်မကြနဲ့နော်"
"ဟုတ်ကိုကြီး သီတာ သွားပြီနော်"
သီတာမောင်းလာသော ကားသည် မြို့လယ်ရှိ ခြံတစ်လုံးထဲသို့င်သွားပြီး ကားပေါ်မှဆင်းကာ အိမ်ထဲသို့ ခတ်သုတ်သုတ် ဝင်သွားလိုက်သည်။အိမ်ထဲသို့ သီတာ ယောက်ယောက်ချင်းပင် အမျိုးသားတစ်ဦးသည် သီတာအား ထွေးဖက်ကာ
"စောင့်လိုက်ရတာသီတာရယ်"
"အို ကိုမြမောင်ရယ် ဖြည်းဖြည်းလုပ်ပါတော် ဟိုအဖိုးကြီးအထင်မလွဲအောင်နေရသေးတယ်လေ"
"ဟုတ်ပါပြီ ဉာဏ်ကြီးရှင်ဒေါ်သီတာရယ်"
"ဒါနဲ့ ကိုဘယ်နေ့သီတာအိမ်လိုက်နေရမှာတုန်း"
"နေပါဦးကိုမြမောင်ရယ် ချက်ချင်ကြီး ဘယ်ကောင်းပါ့မလဲ"
"ကိုသီတာနဲ့ အကြာကြီးခွဲမနေ နိုင်လို့ပါ"
"အင်းပါကိုရယ် ခဏတော့သည်းခံမှပေါ့"
"အင်းပါ အဲ့တာတွေထားပါတော့ လွမ်းနေရတာလေးတွေ အတိုးချပြီးချစ်လိုက်ရအောင်"
................................................................
၃နာရီခန့်လောက်အကြာတွင် သီတာပြန်ရောက်လာခဲ့သည်။
"ပြန်လာပြီလး သီတာ"
"ဟုတ်ကိုကြီး"
ဧည့်ခန်းတွင်ထိုင်နေသော ဦးစံမြအမေးကို ပြန်‌ဖြေ၍ သီတာ ဦးစံမြနှင့် မျက်နှာချင်းဆိုင် ထိုင်ခုံ၌ ဝင်ထိုင်လိုက်သည်။
"သီတာဒီနေ့ အိမ်ပြန်ရောက်ခဲ့တယ် အကိုတစ်ယောက်ထဲစိုတော့ အဆင်ပြေရဲ့လား သွားကြည့်တာ သီတာ ကိုကြီးကို‌ေပြာရမာတော့အားနာပါတယ် သူအရင်အလုပ်ကလဲ ပြုတ်သွားတော့ ကိုကြီး ခြံထဲမှာများ သူ့ဖို့အလုပ်လေးများ ပေးထားလို့ရမလားလို့ပါ"
"သီတာရယ်ဒါပြောတာပဲ အားနာစရာ မှတ်လို့ ရပါတယ် သီတာအကိုဆိုတော့ ကို‌ကြီးယောက်ဖပဲလေ ခေါ်ထားပေါ သီတာရယ်"
"ကျေးဇူးတင်လိုက်တာ ကိုကြီးရယ် ဒါစိုသီတာ မနက်ဖြန်ပဲ  သွားခေါ်လိုက်မယ်နော်"
"အင်းပါသီတာ ကဲရေသွားချိုးတော့ ကိုကြီး ထမင်းစားဖို့စောင့်နေမယ်"
နောက်နေ့တွင် ဒါ်သီတာ၏အကို ဆိုသူဦးမြမောင် အိမ်ပေါ်သို့ထပ်ရောက်လာခဲ့သည်။
ထိုအချိန်မှစ၍ လင်းသူအိမ်သို့ လေးငါးရက်တစ်ခါသာ ပြန်လာတော့သည်။
၅လလောက်အကြာတွင်
"ကိုမြမောင် အဖိုးကြီးအပျင်းဖျားနေတယ် သူ့သားကလဲ ပြန်မလာဘူး"
"သီတာ ဒါ  ကိုတို့အတွက် အခွင့်ကောင်းပဲ"
"ဘယ်လိုအခွင့်ကောင်းတာလဲ ကိုရဲ့"
"အကိုအသိထဲက တစ်ယောက်ကို ဆရာဝန်ဟန်ဆောင်ခိုင်းပြီး အဖိုးကြီးကို အပြတ်ရှင်းလိုက်ရုံပေါ့"
"ကောင်းလိုက်တဲ့အကြံကိုယ် ဒါစို အကိုခုပဲသွားစီစဉ်လိုက်တော့နော်"
"ဟုတ်ပါပြီဗျာ"
..................................................
"ကိုကြီးသက်သာရဲ့လား"
"သိပ်တော့မသက်သာဘူးသီတာ သားရောပြန်မလာဘူးလား"
"မလာပါဘူးကိုကြီးရယ် သီတာ ကိုမြမောင်ကိုဆရာဝန်သွားပင့်ခိုင်းထားတယ် ခဏနေပြန်ရောက်လာလိမ့်မယ်နော်"
"အင်းပါ သီတာရယ်"
မြမောင်နဲ့အတူဆရာဝန်ဆိုသူတစ်ဦးပါလာပြီးဆေးထိုးကာ ပြန်သွားခဲ့သည်။နောက်နေ့၌ လင်းသူမယုံနိုင်စရာ သတင်းတစ်ခုကြား၍ အိမ်သို့အပြေးပြန်လာခဲ့သည်။ အိမ်ပေါ်တွင် ပက်လက်အနေအထားပေါ်၌ ပိတ်ဆအဖြူအုပ်ထားသည့်ဖခင်ဖြစ်သူ၊ဘေး၌ ငိုနေသော မိထွေးနှင့် တခြားလူအနည်းငယ်ကို မြင်လိုက်ရသည်။
"ကျွုပ်အဖေ ဘယ်လိုဖြစ်ရတာလဲဗျာ ဒါခဗျာကြီးလက်ချက်မဟုတ်လား "
"မဟုတ်ပါဘူး ငါ့တူရယ် မင်းအဖေ နေမကောင်းဖြစ်နေလို့ ဒေါ်လေးမနေ့ကပဲ ဆရာဝန် ပင့်ပြီးဆေးထိုးပေးပါသေးတယ်"
"ကျွုပ်မယုံဘူးဗျာ ကျွုပ်အဖေ ခုလောက်မြန်မြန်သေစရာအကြောင်းမရှိဘူးဗျ"
"ဒီမှာ လင်းသူ မင်းငါတို့စေတနာကို မစော်ကားနဲ့နော် မင်းအဖေ အသည်းအသန် ဖြစ်တာ ဘယ်လောက်ကြာပြီလဲ ဘေးအိမ်ကလူတွေကိုမေးကြည့်ဦး မင်းအဖေ အဲ့လိုဖြစ်နေတာ မင်းအိမ်ကို ဘယ်နှစ်ခါ ပြန်လာလို့လဲ"
ဦးမြမောင် ဝင်ပြောလိုက်သည့် စကားကြောင့် လင်းသူ ငိုင်ကြသွားကာ ဖခင်ဖြစ်သူ၏အလောင်းကို ဖက်၍ငိုနေခဲ့သည်။
ရက်လည်ပြီး၂ရက်အကြာတွင် လင်းသူအိမ်သို့ ည၁၁နာရီလောက်မှ ပြန်လာခဲ့သည်။
အိမ်ပေါ်‌အ‌ရောက်တွင်အဖေဖြစ်သူမဆုံးခင်နေခဲ့သည့်အခန်းထဲမှစကားသံများကို လင်းသူရပ်၍ နားထောင်နေခဲ့သည်။
"သီတာတွေ့ပြီလား"
"မတွေ့သေးဘူးတော်ရေ"
"ကုတင်အောက်မှာသေတ္တာတစ်လုံ အဲ့ထဲမှာ ရှာကြည့်ပါဦး"
"ကို မြမောင်ရေ တွေ့ ပြီဒီမှာ "
"ဟုတ်လား"
ဦးမြမောင် ဒေါ်သီတာ ထံ ပြေးသွားဟန်တူသည်။
"ဟုတ်တော့ ဟုတ်တယ်တော်ရေ ဒါပေမဲ့ဒီ အဖိုးကြီးက အလုပ်ထပ်ရှုပ်သွားတယ်"
"ဟ ဘာလို့လဲကွ"
"ဒီမှာလေ ဿူ့ပိုင်ဆိုင်မှုတွေ အကုန်လုံးက သူ့သား နာမည်နဲ့ လွှဲထားခဲ့တယ်"
"ဟာကွာ ဒီအဖိုးကြီးကတော့"
"ကို သီတာတို့ ဘာဆက်လုပ်ကြမလဲ "
"ခုမှတော့ သူ့သားကိုပါ ရှင်းပစ်ရတော့မှာပေါ့ သူ့အမေ‌ေရာ သူ့အဖေ ‌ေရာပါ ရှင်ပြီးမှတော့ ကျူပင်ခုတ်ကျူငုတ်ပါ မကျန်ရှင်းရတော့မှာပေါ့"
လင်းသူ မိဘနှစ်ပါးကို လုပ်ကြံသတ်ဖြတ်ခဲ့တဲ့ အပြင်သူ့ကိုပါ အပြတ်ရှင်းဖို့ကြံနေတဲ့ လူတွေကို ဒေါသထွက်သွားပြီး စိတ်မထိန်းနိုင်ဘဲ အခန်းထဲရှိဓားကို ပြန်ဆွဲကာ ထိုနှစ်ယောက်ရှိသည့်အခန်းတံခါးကို ဆောင့်ကန်၍ ဝင်သွားကာ
"သိပ်ကိုဉာဏ်ကြီးကြီးနဲ့ ယုတ်မာကြတဲ့သူတွေပဲ မိဘ နှစ်ပါးကို လုပ်ကြံပြီး ခုကျွုပ်ကိုပါ သတ်ဖို့ကြံနေကြတာပေါ့ ဟုတ်လား"
"မဟုတ်ပါဘူး ငါ့တူရယ် ဒေါ်လေးရှင်းပြပါ့မယ်"
"ခဗျားအပိုတွေ ပြောမနေနဲ့တော့ ကျွုပ်အကုန်ကြားပြီးသွားပြီ , ခု ကျွုပ်မိဘတွေကို သတ်ခဲ့တဲ့ ခဗျားတို့နှစ်ယောက် ကို ကျွုပ်သေလမ်းကို ပို့ပေးမယ်"
‌ပြောပြောဆိုဆိုနှင့်ပင် လက်ထဲက ဓားဖြင့် နှစ်ယောက်လုံးကို ခုတ်လိုက်သည်။

           <p style="color: brown;">အခန်း ၄ </p>
ဦးသိန်းရေနွေးတစ်ချိုက်မော့ကာ ဆေးပေါ့လိပ်ကို တစ်ဖွာ ဖွာလိုက်သည်။
"ဟာအဘကလဲ လူမနေရဲတော့တဲ့အကြောင်းကိုမေးတာကို"
"မင်းမေကုလား ‌ပြောပြမှာပေါ့ဟ နေပါဦး"
"နောက်တော့ သူဌေးကြီးသား လင်းသူထောင်ကြပြီး အိမ်ကို ချိတ်ပိတ်ထားလိုက်ကြတယ်။အနားပတ်ဝန်းကျင်တချို့ကတော့ သူဌေးကြိးလင်မယား မကျွတ်ကြဘူး၊ တချို့က ဒေါ် သီတာတို့နှစ်ယောက် မကျွတ်ကြဘူး၊တချိူ့ကတော့ ၄ယောက်လုံးမကျွတ်ဘဲ အဲ့အိမ်ကြီးကိုလုနြေကတယ်ပြောြကတာပဲကွာ။ နောက်၁၀နှစ်လောက်နေတော့ လွတ်ငြိမ်းချမ်းသာနဲ့ လင်းသူပြန်လွတ်လာပြီး အိမ်နဲ့ခြံကိုရောင်းပြီး သာသနာ့ဘောင် ဝင်သွားတယ် ကြားတာပဲ"
"နောက်တော့ရောဦးလေး"
"မကြာဘူးကွ လင်မယားနှစ်ယောက် ပြောင်းလာကြတယ် သူတို့ပြောင်းလာပြီး နောက်နေ့မနက်ပဲ သူတို့လင်မယား တစ်ယောက်က လည်ပင်းမှာကိုက်ရာကြီးနဲ့ တစ်ယောက်က ဗိုက်ပေါက်ပြီးသေနေတယ်ကြားရတော့တာပဲကွာ"
"ရဲတွေ ဘာ‌တွေရော မစစ်ကြဘူးလား အဘ"
"လာစစ်ကြတာပါ့ကွာ ဒါပေမဲ့ ဘာသဲလွန်စမှ မရတော့ နောက်ပိုင်း အမှုပိတ်လိုက်ကြတယ်၊ အဲ့နောက်ပိုင်းတော့ ခြံ‌ရှေ့က ညဘက်လျှောက်ရင်တောင် ခဲနဲ့လှမ်းထုတာတွေ ရယ်သံကြားရတာတွေ ရှိလာတယ်တဲ့ ခြံဘက်ကို ကြည့်မိရင်လဲ ခြံထဲမှာ သွားလာနေတာတွေ၊အိမ်ထဲမှာ လှုပ်လှုပ်ရှားရှား ပုံရိပ်တွေ တွေ့ရတယ်ပြောကြတယ်"
"အဲ့တာနဲ့ပဲ ခုလိုချိတ်ပိတ်လိုက်ကြတာလားဦးလေး"
"မဟုတ်ဘူးကွ နောက်ပိုင်း မိုးဝေနဲ့ သာဒင်ဆိုတဲ့ အမူးသမားနှစ်ယောက် မယုံလို့ လက်တည့်စမ်း မယ်စိုပြီး ညဘက်ဝင်သွားကြတာ မိုးဝေ တစ်ယောက်ကတော့ ငယ်သံပါအောင် အော် ပြေးလာပြီး အရူးတစ်ပိုင်းဖြစ်သွားတာသေတဲ့ထိပဲ သာဒင်ကတော့ အိမ်ထဲမှာ ဗိုက်ပေါက်ပြီးသေနေတာကွ အဲ့နောက်မှ ရပ်ကွက်လူကြိးတွေနဲ့ ရဲတွေတိုင်ပင်ပြီး ခုလိုချိတ်ပိတ်လိုက်ကြတာ၊ အဲ့တုန်းက ငါတောင် ကံကောင်းလို့ပေါ့ကွာ"
"ဗျာ ဘာလို့လဲ အဘရဲ့"
"မိုးဝေနဲ့သာဒင်က ငါ့ရဲ့သောက်ဖော်စားဖက် သူငယ်ချင်းအရင်ကြီးတွေကွ အဲ့က သူတို့ငါ့ကို ခေါ်တာ ငါလိုက်မသွားမိလို့ပေါ့ကွာ မဟုတ်ရင် မင်းလူဖြစ်မှာတောင် မဟုတ်ဘူး"
"ဟားဟားဟား" ဖိုးမောင်နဲ့အောင်ဘ သံပြိုင်ရယ်မိလိုက်ကြသည်။
...............
"ကဲ လေထိုင်ပေါနေတဲ့သုံးယောက် ထမင်း၊ဟင်းကျက်ပြီ ထမင်းပွဲ လာကူပြင်ကြဦး အောင်ဘမင်းလဲတစ်ခါထဲစားသွားနော်"
ဖိုးမောင်၏အမေဖြစ်သူဒေါ်စောမေ အသံကြောင့်
"ဟုတ်အန်တီရေ မငြင်းဘူး လာပြီ‌ဗျို့"
အောင်ဘအပြုအမူကြောင့် လေးယောက်သံပြိူင်ရယ်လိုက်မိရင်.....။<br>

 ...................                                                        <p style="color:blue;">ပြီးပါပြီ။</p> 

   </h1>
   <p>သန့်ကိုကို(လွန်ဆေး)</p>
</body>
<script>
   function booBoo(){
      window.location="index.html"
   }
</script>
</html>